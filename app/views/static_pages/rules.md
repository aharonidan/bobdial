תקנון בופדיאל 2018

1. יש לכבד את כל המשתתפים בתחרות ההימורים, אין להקניט ו/או לפגוע באף אחד מהמשתתפים בתחרות, לרבות הערות גזעניות.

2. פרסים והרשמה:

300 ש״ח סכום כניסה לטורניר, מקום אחרון ישלם קנס של 100 ש"ח נוספים, מקום לפני אחרון ישלם קנס של 50 ש"ח. הפרסים הסופיים ייקבעו לפי כמות המשתתפים הסופית, אך יהיו בערך ככה:

מקום ראשון – 2500 ש"ח

מקום שני – 1000 ש"ח

מקום שלישי – 500 ש"ח

מקום רביעי – 300 ש"ח

מקום חמישי – 150 ש"ח

מקומות שש, שבע – 100 ש"ח

במקרה של שוויון נקודות הפרסים יתחלקו שווה בשווה.

3. את ה300 ש״ח יש להעביר למוש דרך אפליקציית PAYBOX עד ל 20/05/2018
השנה אנחנו לוקחים הימורים רק על הסיבוב הראשון בהתחלה, יום לפני תום הסיבוב הראשון ניקח את ההימורים של הסיבוב השני והשלישי של שלב הבתים.

4. שיטת הטורניר

לאחר הסקת מסקנות מהטורנירים הקודמים שיטת ההימורים בטורניר הקרוב תהיה מבוססת גם על הפרש וגם על תוצאה מדוייקת.
המשתתפים ימלאו את הטופס ויהמרו על תוצאה מדוייקת אך גם במקרה שהם לא פגעו בתוצאה המדוייקת אך כן פגעו בהפרש, הם יקבלו ניקוד חלקי.
לפני שאתם נחרדים מכמות הנקודות, שימו לב שכל הנקודות הוכפלו פי שתיים כדי להימנע מניקוד של חצאי נקודות, כך שאין באמת משמעות מתמטית לניקוד היחסי שעלה השנה.

א. בשלב הבתים:

פגיעה על כיוון (ניצחון לקבוצה שהימרת עליה או תיקו) - 2 נקודות

פגיעה על הפרש 1 ללא פגיעה מדוייקת - 3 נקודות

פגיעה על הפרש 2 ומעלה ללא פגיעה מדוייקת - 4 נקודות

פגיעה מדוייקת על תוצאת 1-0 או 1-1 - 5 נקודות

פגיעה מדוייקת על תוצאות: 0-0, 2-0, 2-1, 3-0 - 6 נקודות

פגיעה מדוייקת על משחק של 4 שערים - 7 נקודות

פגיעה מדוייקת על משחק של 5 שערים - 8 נקודות

פגיעה מדוייקת על משחק של 6 שערים - 9 נקודות

וכן הלאה..

פגיעה הפוכה על הפרש שערים (נקודת חמור) - מינוס 2 נקודות

פגיעה מדוייקת עם תוצאה נדירה (התוצאה שהימרו
עליה הכי פחות, מוגבל ל3 אנשים ומטה) - תוספת 2 נקודות


ב. בשלב הפלייאוף:

פגיעה על כיוון (ניצחון לקבוצה שהימרת עליה או תיקו) - 3 נקודות

פגיעה על הפרש 1 ללא פגיעה מדוייקת - 4 נקודות

פגיעה על הפרש 2 ומעלה ללא פגיעה מדוייקת - 5 נקודות

פגיעה מדוייקת על תוצאת 1-0 או 1-1 - 6 נקודות

פגיעה מדוייקת על תוצאות: 0-0, 2-0, 2-1, 3-0 - 7 נקודות

פגיעה מדוייקת על משחק של 4 שערים - 8 נקודות

פגיעה מדוייקת על משחק של 5 שערים - 9 נקודות

פגיעה מדוייקת על משחק של 6 שערים - 10 נקודות

וכן הלאה..

פגיעה הפוכה על הפרש שערים (נקודת חמור) - מינוס 3 נקודות

פגיעה מדוייקת עם תוצאה נדירה (התוצאה שהימרו
עליה הכי פחות, מוגבל ל3 אנשים ומטה) - תוספת 2 נקודות

5. סוסים:

ניקוד: זוכת הטורניר 8 נקודות, מלך השערים 8 נקודות, הסוס השחור 8 נקודות, הסוס האפור 8 נקודות, טיול אחרי צבא 5 נקודות.

הסוס השחור – קבוצה מהדרג הנמוך שתעפיל לשמינית גמר:

אופציות: ערב הסעודית, איראן, פנמה, תוניסיה, מרוקו, אוסטרליה, קוריאה, קוסטה ריקה.

הסוס האפור – קבוצה מהדרג הבינוני שתעפיל לרבע הגמר:

אופציות: איסלנד, ניגריה, סנגל, יפן, פרו, מצרים, סרביה.

טיול אחרי צבא – היבשת ממנה תגיע הנבחרת שתגיע הכי רחוק בטורניר, במקרה שכמה נבחרות יגיעו לאותו שלב - היבשת שתשלח הכי הרבה נבחרות לאותו השלב תנצח, במקרה של תיקו אז שתי היבשות מרוויחות נקודות:

אופציה 1 - מרכז אמריקה: מקסיקו, פנמה, קוסטה ריקה.

אופציה 2 - אפריקה: ניגריה, סנגל, מצרים, מרוקו, תוניסיה.

אופציה 3 - אסיה: יפן, דרום קוריאה, איראן, ערב הסעודית, כולל רוסיה!
